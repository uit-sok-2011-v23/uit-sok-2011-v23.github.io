{% include navbar_closed.html %}{% include top-box.html %}
# Innleveringer

## Innleveringsplan

- Arbeidskrav er obligatorisk, men inngår ikke i mappen.
- Mappeinnleveringer er obligatoriske, og danner grunnlag for karakter A-F på kurset.
  - **For å få godkjent karakter på kurset må du få godkjent karakter (A-E) på alle deler i mappen.**  
- Skriftlige mappeoppgaver leveres i [Wiseflow](https://europe.wiseflow.net/participant/){:target="blank"}. 
- Arbeidskrav leveres i Canvas.


| Type oppgave                       | Innleveringsfrist  | Format                 | Tema            | Andel av karakter |Gruppestørrelse | Ressurser |
|------------------------------------|--------------------|------------------------|-----------------|-----------|-----------------|-----------|
|Arbeidskrav 1.1                     | 27.02.2023 kl 08.00| Skriftlig innevering   | Økonomisk vekst | 0         |1 (Individuell) |    |
|Arbeidskrav 1.2                     | 03.03.2023 kl 23.59| Skriftlig innlevering  | Økonomisk vekst | 0         |1 (Individuell) |[Lenke](https://tinyurl.com/sok2011v2023utf1){:target = "blank"} |
|Arbeidskrav 2.1                     | 13.04.2023 kl 08.00| Skriftlig innevering   | Økonomisk vekst | 0         |1 (Individuell) |     |
|Arbeidskrav 2.2                     | 17.04.2023 kl 23.59| Skriftlig innlevering  | Økonomisk vekst | 0         |1 (Individuell) | [Lenke](https://tinyurl.com/sok2011v2023utf2){:target = "blank"}     |
|Mappeoppgave 1                      | 01.05.2023 kl 23.59| Skriftlig innevering   | Økonomisk vekst | 1/3      |1 (Individuell) | [Lenke](https://htmlpreview.github.io/?https://github.com/uit-sok-2011-v23/uit-sok-2011-v23.github.io/blob/master/assets/sok-2011_assignment.html)    |
|Mappeoppgave 2                      | 01.05.2023 kl 23.59| Skriftlig innlevering  | Økonomisk vekst | 1/3      |1 (Individuell) | [Lenke](https://htmlpreview.github.io/?https://github.com/uit-sok-2011-v23/uit-sok-2011-v23.github.io/blob/master/assets/sok-2011_assignment.html)    |
|Mappeoppgave 3                      | 26.05.2023 kl 23.59| Podkast (lyd og bilde) | Bærekraftig utvikling | 1/3 |2 | kommer    |

## Oppgaver

De to første mappeoppgavene på kurset sok-2011 vil sammen lage en hovedoppgave på temaet økonomisk vekst. Hovedoppgaven vil ha en lignende struktur som en Bachelor-oppgave. **Hovedoppgaven skal ikke overskride 5000 ord** (eksklusive referanser og ekstramateriale). Du finner en instruksjon til hovedoppgaven 
[her](https://htmlpreview.github.io/?https://github.com/uit-sok-2011-v23/uit-sok-2011-v23.github.io/blob/master/assets/sok-2011_assignment.html){:target="blank"}.

### Mappeoppgave 1
Mappeoppgave 1 består i det å skrive de første tre seksjonene (introduksjon, teori, og metode og data) i hovedoppgaven. Mappeoppgave 1 skal skrives individuelt. Oppgaven teller 33% til sluttkarakter på kurset (maks 12 poeng).

#### Arbeidskrav 1.1 og 1.2
**Arbeidskrav 1.1** består i det å laste opp et første utkast til mappeoppgave 1 på Canvas. Da dette er et første utkast trenger ikke oppgaven å være "klar", men utkastet skal være fullstendig i den betydelsen at du har skrevet tekst til alle de tre første seksjonene. Du leverer inn på Canvas. Du trenger ikke å levere inn kode (R-script) i arbeidskravet.

**Arbeidskrav 1.2** består i det å gi konstruktiv "feed-forward" til en annen student. Vi vil jobbe med arbeidskravet på et seminar. Du gjennomfører arbeidskravet ved å 1) svare på spørsmålene i [denne spørreundersøkelsen](https://tinyurl.com/sok2011v2023utf1){:target = "blank"}, og 2) laste opp Pdf-filen som blir laget på canvas (som svar til din tildelte student)

### Mappeoppgave 2
Mappeoppgave 2 består i det å gjennomføre den empiriske analysen og skrive de siste to seksjonene (resultat og diskusjon) i hovedoppgaven. Mappeoppgave 2 skal skrives individuelt. Oppgaven teller 33% til sluttkarakter på kurset (maks 12 poeng).

#### Arbeidskrav 2.1 og 2.2
**Arbeidskrav 2.1** består i det å laste opp et første utkast til mappeoppgave 2 på Canvas. Da dette er et første utkast trenger ikke oppgaven å være "klar", men utkastet skal være fullstendig i den betydelsen at du har skrevet tekst til alle de to siste seksjonene. Inkludere hele oppgaven (de tre første og de to siste seksjonene) i filen. Du leverer inn på Canvas. Du trenger ikke å levere inn kode (R-script) i arbeidskravet.

**Arbeidskrav 2.2** består i det å gi konstruktiv "feed-forward" til en annen student på de to siste seksjonene i oppgaven. Vi vil jobbe med arbeidskravet på et seminar. Du gjennomfører arbeidskravet ved å 1) svare på spørsmålene i [denne spørreundersøkelsen](https://tinyurl.com/sok2011v2023utf2){:target = "blank"}, og 2) laste opp Pdf-filen som blir laget på canvas (som svar til din tildelte student). 

### Mappeoppgave 3
Mappeoppgave 3 består i det å lage en podkast. Temaet for podkasten skal være bærekraftig utvikling. Oppgaven teller 33% til sluttkarakter. 

Podkasten skal ta opp og prøve å besvare følgende spørsmål:

* Hva snakker vi om når vi snakker om bærekraftig utvikling? 
* Hvorfor er bærekraftig utvikling viktig på lang sikt? 
* Hvilke konflikter i insentiver finnes det for enkelte land og aktører på kort sikt?
* Hva kan vi gjøre for å håndtere utfordringene knyttet til bærekraftig utvikling? 
  * Hvilken rolle kan private markeder og regjeringer ta? 
  * Er det viktige forskjeller mellom fattige og rike land i evne og ansvar i det å håndtere utfordringene vi står innfor?

**Podkasten skal være maks 30 minutter. Podkasten skal gjennomføres i grupper på to.** 

Podkasten skal tas opp med både lyd og bilde. Dere kan bruke Teams til å ta opp podkasten. Det er lov å bruke andre programvarer (se [eksempler](https://www.sorryonmute.com/best-free-podcast-editing-software/)). Det viktige er at lyd-filen har høy kvalitet. Formålet med bild-filen er fremst å verifisere at det er dere som har laget podkasten. Det er likevel lov å bruke bild-filen til å presentere visuelt materiale. 

For å øke rettsikkerheten skal alle grupper levere inn 1) et samarbeidsavtale og 2) en erklæring som beskriver bidraget til de enkelte gruppe-medlemmene. En signert versjon av <a href="assets/Samarbeidsavtale for gruppearbeid ved BFE_sok2011.pdf"> samarbeidsavtalen</a> skal leveres inn før **21. april 2023** i Canvas. Bidragserklæringen skal signeres av begge medlemmene i gruppen og sendes inn sammen med lyd- og bild-filen. 




**Bidragserklæring – eksempel**

A.B. og B.C. diskuterte innholdet i oppgave ved et oppstartsmøte (møte 1, dato). A.B. skrev første utkast (utkast 1) til podkasten. B.C. leste utkast 1 og kom med forslag til endringer i opplegget (utkast 2). På møte 2 (dato) tok A.B. og B.C. sammen fram utkast 3. Podkasten ble spillet inn ved bruk av programvaren X, dato. Podkasten hadde følgende deler: 1) Hva er bærekraftig vekst? 2) Hvorfor er bærekraftig vekst viktig? 3) Hvilke konflikter i insentiver finnes det for økonomier på kort sikt? 4) Hva kan vi gjøre for å håndtere utfordringene knyttet til bærekraftig utvikling? 

A.B. hadde hovedansvar for innholdet i del 1 og 2. B.C. hadde hovedansvar for å ta fram innholdet i del 3 og 4. Innholdet i alle deler ble diskutert i gruppen. B.C hadde hovedansvar for programvare til innspilling. A.B. hadde hovedansvar for editering av lydfilen.

# Evaluering
## Mappeoppgave 1
Innehold: Introduksjon, teori, metode og data

Gruppestørrelse: 1

Maks poeng: 12 (33% av karakter)

### Eksempel på en oppgave med karakter A – B
**Overgripende:**
Språket i oppgaven er på et riktig nivå for en akademisk oppgave. Resonnementene er logiske og enkle å følge. Referansene er korrekte, og stilen er konsekvent.  Alle referanser i teksten er med i referanselisten og vice versa. Kode er opplastet på GitHub og lenket til i oppgaven. 

**Introduksjon:**
- Tydelig beskrivelse av temaet til oppgaven
- God definisjon av hva økonomisk vekst er og hvordan det måles. 
- God diskusjon av hvorfor det er interessant å se på økonomisk vekst, inklusive eksempler på hvordan økonomisk vekst korrelerer med andre mål på velferd. 
-	God diskusjon av problemer knyttet til å bruke nivå på og vekst i BNP per innbygger som mål på velferd. 

**Teori:**
- Tydelig redegjørelse for antakelser/forutsetninger for Solow-modellen
- Grafisk illustrasjon av tilpasning til steady-state i Solow-modellen (med eller uten teknologisk utvikling og naturressurser).
- Beskrivelse av og økonomisk intuisjon til hvordan sparing/investeringer, befolkningsvekst, teknologi og uttømning av naturressurser på virker nivå på og vekst i BNP per innbygger på lang sikt. 
- Dersom teori-seksjonen inneholder matematiske utledninger, er disse enkle å følge og riktige. Små slurvefeil er akseptable. 
- Prediksjonene fra modellen er tydelig gjort rede for. 

**Metode og data:**
- Tydelig oversikt over datakilder brukt i den empiriske analysen.
- Beskrivelse og forklaring av variabler brukt i analysen. 
- Tydelig oversikt over programvare og pakker brukt til den empiriske analysen. 
- Regresjonsmodellen er korrekt beskrevet i tekst og definert med en ligning

### Eksempel på årsaker til at en oppgave får karakter E – F
- Teksten er rotete skrevet. Det er anskelig å følge resonnement. 
- Seksjoner i oppgaven mangler
- Det er fundamentale feil i noen av seksjonene
- Det er store mangler i den økonomiske intuisjonen
- Grafisk illustrasjon mangler
- All type plagiering gir F


## Mappeoppgave 2
Innehold: Resultat og diskusjon

Gruppestørrelse: 1

Maks poeng: 12 (33% av karakter)

### Eksempel på en oppgave med karakter A – B
**Overgripende:**
Språket i oppgaven er på et riktig nivå for en akademisk oppgave. Resonnementene er logiske og enkle å følge. Referansene er korrekte, og stilen er konsekvent.  Alle referanser i teksten er med i referanselisten og vice versa. Kode er opplastet på GitHub og lenket til i oppgaven. 

**Resultat:**
- Deskriptiv statistikk
  - Seksjonen inneholder en tabell med deskriptiv statistikk for de brukte variablene
  - Seksjonen inneholder figurer som illustrerer sammenhengen mellom BNP per innbygger, sparing, utdanning og befolkningsvekst
  - Tabeller og figurer er enkle å tolke
  - Seksjonen inneholder beskrivelse av tabeller og figurer i tekst
- Økonometrisk analyse
  - Seksjonen inneholder en tabell med resultatene fra regresjonsanalysen
  - Tabellen(e) er enkle å tolke
  - Regresjonsmodellen er korrekt spesifisert
  - Alle resultatene i tabellen er beskrevne og tolkete i teksten
  - Dersom resultatene er overraskende («feil» tegn etc.) er dette nevnt i teksten.

**Diskusjon:**
-	God diskusjon av i hvilken grad resultatene støtter prediksjonene fra Solow-modellen
-	God tolkning av resultatene
-	God diskusjon av hvilke konklusjoner som kan og ikke kan trekkes fra den empiriske analysen. 
-	God diskusjon av problemer med analysen og/eller datamaterialet. 
-	God diskusjon av implikasjoner for policy (politiske inngrep) for å oppnå bærekraftig vekst. 

### Eksempel på årsaker til at en oppgave får karakter E – F
-	Teksten er rotete skrevet. Det er vanskelig å følge resonnementene. 
-	Seksjoner i oppgaven mangler
-	Det er fundamentale feil i noen av seksjonene
-	Tabeller mangler
-	Det er store mangler i diskusjonen av resultater
-	All type plagiering gir F

 
## Mappeoppgave 3
Innehold: Podkast på tema bærekraftig utvikling

Gruppestørrelse: 2

Maks poeng: 12 (33% av karakter)

Podkasten evalueres individuelt. Det er mulig at ulike gruppemedlemmer får ulike poeng på oppgaven. 

### Eksempel på en podkast som gir karakter A - B
Podkasten viser at studenten
-	Har god forståelse for hva bærekraftig utvikling er for noe
-	Har god forståelse for sammenhengen mellom bærekraftig utvikling og materiell velferd på lang sikt
-	Har god forståelse for problemer og utfordringer for private markeder i det å få til bærekraftig utvikling 
-	Har god kjennskap til muligheter og utfordringer for enkelte stater når det kommer til å få til bærekraftig utvikling
-	Har god kjennskap til viktige forskjeller mellom rike og fattige land når det kommer til ansvar og evne til å håndtere utfordringer knyttet til klimaendringer. 
OG
-	Bidragserklæringen viser at studenten har bidratt substansielt til innholdet og gjennomføringen av podkasten

### Eksempel på årsaker til at podkasten får karakter E – F
Podkasten viser ikke at studenten
-	Forstår for hva bærekraftig vekst er for noe 
-	Forstår sammenhengen mellom bærekraftig utvikling og materiell velferd på lang sikt
-	Har kjennskap til problemer og utfordringer for private markeder og/eller stater i det å få til bærekraftig utvikling
-	Har kjennskap til viktige forskjeller mellom rike og fattige land når det kommer til ansvar og evne å håndtere utfordringer knyttet til klimaendringer.
ELLER
-	Bidragserklæring mangler eller viser at studenten ikke har bidratt til podkasten

